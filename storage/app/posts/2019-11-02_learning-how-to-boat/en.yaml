title: When I was thinking, that's how I'm going
published_text: "November 02, 2019"
location: "Boulogne sur Mer, France"
intro: 'Voyaging is fixing your boat in exotic locations.'
body: 
  -
    type: markdown
    content: |
      Gdy pierwszy raz usiedliśmy w czwórkę przy naszym stole w mesie nie mogliśmy uwierzyć, że nam się udało. Jasne, poprzednie 2 lata wypełnione były planowaniem, szukaniem i oglądaniem łódek, dyskusjami i niezliczonymi videocallami. Wydawać by się mogło że będziemy psychicznie przygotowani na zmianę stylu życia. Wciąż jednak nikt z nas nie mógł uwierzyć, że pijemy herbatę na naszej łodzi.

      Początki były powolne i zakładały trochę formalności. Wyprowadzka z Amsterdamu i Warszawy, rejestracja łódki w PZŻ i UKE, podpisywanie umowy, zakładanie konta w banku i wiele innych. Krótki pobyt w domach rodzinnych i po 2 tygodniach polecieliśmy do Burnham on Crouch w Anglii, które stało się naszym domem na następne 32 dni.
  -
    type: photo
    src: burnham-on-crouch.jpg
    alt: Burnham-on-Crouch
    aspect_ratio: 66.666
  -
    type: markdown
    content: |
      Najważniejszym zadaniem było nauczenie się jak pracuje nasz nowy dom. Posiadanie łodzi różni się od wypożyczania zwłaszcza w jednym aspekcie: kiedy coś się zepsuje, musimy sami ustalić co to było i jak to naprawić. “Obsługa” łodzi to trochę jak połączenie domu i samochodu, który na dodatek musi pływać. Sprawy komplikują się jeśli nie posiadało się wcześniej ani samochodu, ani domu. Wyposażeni w dotychczasową wiedzę, grubą książkę Don Casey’a i dostęp do internetu zabraliśmy się do pracy.
  -
    type: markdown
    content: |
      ## Tajemnicze bezpieczniki i jak je znaleźć

      Jeszcze przed zakupem, jacht poddany został szczegółowej inspekcji. Wynajęty przez nas surveyor opracował raport, w którym zawarł wszystkie elementy mogące stanowić zagrożenie lub wpływać na żywotność i zachowanie łodzi. Każdemu z punktów przypisany został priorytet, a lista była przez nas regularnie uzupełniana o nowe elementy. 

      Przez pierwszy miesiąc naszego pobytu w Burnham, łódka stała na brzegu co pozwoliło nam położyć nowy antyfouling oraz wymienić skorodowane anody. Równie sprawnie (dzięki pomocy Mikołaja) poszła nam wymiana starych i potencjalnie niebezpiecznych zaworów.
  -
    type: photo
    src: valves.jpg
    alt: Replacing Valves on Moonshine
    title: 'Mikołaj with a corroded valve that he has just managed to remove. Not replaced it could sink our boat in matter of minutes.'
    aspect_ratio: 75
  -
    type: photo
    src: antifouling.jpg
    alt: Paiting a new antifouling
    title: 'Jola working on a new antifouling.'
    aspect_ratio: 66.666
  -
    type: photo
    src: anodes-2.jpg
    alt: Replacing anodes
    title: 'Łukasz replacing anodes.'
    aspect_ratio: 66.666
  -
    type: photo
    src: anodes.jpg
    alt: 'Comparison of the old and the new one'
    title: 'Before and after: comparison of a new anode and an old one'
    aspect_ratio: 66.666
  -
    type: markdown
    content: |
      Najwięcej czasu zajęło nam ogarnięcie elektryki (proces wciąż trwa i pewnie nigdy się nie zakończy). Naszą pracę można porównać do pracy detektywa. Przez ponad dwa tygodnie w naszym domu odbywało się śledztwo o roboczym tytule “umieranie lodówki”. Lodówka odmawiała współpracy jeśli cokolwiek innego było podłączone do akumulatorów. Na szczęście Marcie i Wojtkowi udało się odkryć głęboko schowany (i oczywiście przepalony) bezpiecznik. Kiedy po jego wymianie na woltomierzu pojawiło się 13,6V to cieszyliśmy się jak dzieci. 
  -
    type: photo
    src: mast.jpg
    alt: Working on a mast
    title: 'Wojtek working on a mast to find out why our wind instrument shows nothing.'
    aspect_ratio: 75
  -
    type: markdown
    content: |
      ## Dziwny przypadek silnika diesla

      Zaskakująco dużo czasu zmuszeni byliśmy poświęcić elementowi, którego chcemy używać jak najmniej: silnikowi. Schowany pod zejściówką Yanmar 3GM30F służy wiernie na tej łodzi od prawie 30 lat i wciąż jest w całkiem niezłym stanie. Wymaga jednak ciągłego serwisowania i odrobiny cierpliwości. I wiedzy, której niestety nie posiadaliśmy.

      Jeszcze zanim pierwszy raz ubrudziliśmy ręce olejem, Marta i Łukasz wybrali się do North Fambridge na kurs obsługi i serwisowania silników diesla. W trakcie kursu Colin wtłoczył w ich głowy porządną dawkę wiedzy i uzbroił ich w umiejętności pozwalające na skuteczne serwisowanie silnika. 

      Zachęceni kursem, wyposażeni w książki i notatki, zabrali się do pracy. Na pierwszy ogień poszła wymiana impellera - czynność prosta i rutynowa. Dostęp do niego w tym modelu silnika jest niezbyt wygodny, jednak po kilkunastu minutach gimnastyki udało się go wymienić na nowy (w samą porę - stary impeller pokazywał już ślady zużycia). Nie odbyło się bez dramy. Dosłownie sekundy po tym jak Łukasz stwierdził, że należy uważać, żeby nie przekręcić śruby w pokrywie pompy, dokładnie to zrobił. Na szczęście Colin ruszył z pomocą i pomógł wyciągnąć gwint zniszczony gwint (i zaoszczędzić 700 funtów za nową pompę).
  -
    type: photo
    src: water-pump-2.jpg
    alt: Colin trying to get the broken screw out
    title: Colin trying to get the broken screw out of the raw water pump. The screw and the pump body are made of different materials. Once warmed they expand at different rate allowing us to loosen the screw.
    aspect_ratio: 66.666
  -
    type: photo
    src: water-pump.jpg
    alt: A pump with a freshly replaced screws.
    title: A pump with a freshly replaced screws.
    aspect_ratio: 66.666
  -
    type: markdown
    content: |
      W międzyczasie temperatury znacznie spadły i nocami na łódce robiło się niekomfortowo. W tej sytuacji udało nam się uruchomić ogrzewanie, które spala diesla. I tutaj popełniony został szkolny błąd - zużyliśmy prawie całe paliwo i kolejnie uruchomienie silnika wtłoczyło w przewody mnóstwo powietrza. Dzięki temu Łukasz i Marta mogli w praktyce przećwiczyć odpowietrzanie układu paliwowego. Pozostało - kolejny raz przy pomocy Colina - znaleźć i naprawić wszystkie przecieki paliwa i odpalić silnik. Nigdy nie sądziliśmy, że widok pracującego silnika diesla może nas tak ucieszyć. 

      ## Baśń tysiąca i jednej przesyłki

      Poza dużymi pracami takimi jak serwis silnika i zrozumienie elektroniki, nasz czas w Burnham wypełniony był setkami mniejszych zadań. Instalacja nowego inwertera, zakup środków bezpieczeństwa, naprawa kabestanów i korb, mocowanie lifeliny i mnóstwo innych. Wiele z nich wiązało się z zakupem nowych części, często przez internet, często nie znając dokładnego modelu. Jak później podliczyliśmy, w trakcie naszego pobytu w Burnham odebraliśmy ponad 30 przesyłek!
  -
    type: photo
    src: moonshine.jpg
    alt: s/y Moonshine from above
    title: 's/y Moonshine from above. Hint: you can find 3 crew members on this photo.'
    aspect_ratio: 66.666
  -
    type: markdown
    content: |
      ## W oddali ujrzymy skał zęby pod Dover

      Po ponad miesiącu w Burnham on Crouch nadszedł dzień w którym postawiliśmy żagle (albo raczej uruchomiliśmy silnik) i wypłynęliśmy na szerokie wody. Przecięliśmy ujście Tamizy, po krótkim postoju w Ramsgate dotarliśmy do znanego z szant Dover, a następnie udaliśmy się do Francji. A gdzie dalej? O tym już wkrótce.

      W trakcie naszego pobytu w Wielkiej Brytanii spotkaliśmy się z wieloma życzliwymi i pomocnymi osobami. Z tego miejsca chcielibyśmy im serdecznie podziękować i mamy nadzieję, że jeszcze gdzieś nam się uda spotkać (oby na wodzie!). 
  -
    type: photo
    src: crew.jpg
    alt: The crew of s/y Moonshine
    aspect_ratio: 56.25
  -
    type: markdown
    content: |
      Make sure to follow us in social media:

      * [@sailingmoonshine on Instagram](https://instagram.com/sailingmoonshine)
      * [Sailing Moonshine on Facebook](https://www.facebook.com/sailingmoonshine/)
      * YouTube channel coming soon!
  -
